\chapter*{Ευχαριστίες}

Θα ήθελα να ευχαριστήσω θερμά όλους αυτούς που στάθηκαν δίπλα μου, όχι μόνο κατά τη διάρκεια εκπόνησης της παρούσας διπλωματικής εργασίας, 
αλλά και καθ' όλη τη διάρκεια των σπουδών μου στη σχολή Ηλεκτρολόγων Μηχανικών και Μηχανικών Υπολογιστών. 
Ο καθένας με τον δικό του τρόπο συνέβαλε καθοριστικά στην ολοκλήρωση αυτής της απαιτητικής, αλλά βαθιά σημαντικής για μένα, πορείας.

Ευχαριστώ θερμά, καταρχάς, τον επιβλέποντά μου, κ. Αθανάσιο Βουλόδημο, για την εμπιστοσύνη που μου έδειξε και τη σταθερή υποστήριξή του. 
Ιδιαίτερες ευχαριστίες, επίσης, οφείλω στη Μαρία Λυμπεραίου και τον Γιώργο Φιλανδριανό, των οποίων η βοήθεια ήταν καθοριστική σε 
όλα τα στάδια της εργασία, οι οποίοι ήταν πάντα πρόθυμοι να με καθοδηγήσουν και να με συμβουλεύσουν. Είμαι πολύ ευγνώμων για την εξαιρετική συνεργασία μας 
και ειλικρινά θαυμάζω τις γνώσεις, ικανότητές και το μεράκι τους.

Μεγάλη είναι, φυσικά, και η ευγνωμοσύνη μου προς την οικογένειά μου, η οποία με στήριξε σε αυτήν την προσπάθεια, 
όπως άλλωστε με στηρίζει και σε κάθε μου βήμα, καθώς και προς την κοπέλα μου, Κατερίνα, η οποία ήταν στο πλευρό
μου καθόλη τη διάρκεια της προετοιμασίας της εργασίας και υπήρξε αξιοσημείωτη πηγή έμπνευσης και υπομονής.

Τέλος, ευχαριστώ ολόψυχα τους φίλους μου για την συντροφιά τους αυτό το δύσκολο διάστημα, 
χωρίς την οποία αδυνατώ να φανταστώ πώς θα ήταν αυτή η εμπειρία.

\vspace{1cm}
\begin{flushright}
    Παναγιώτης Αλέξιος Σπανάκης,
    Φεβρουαρίος 2026
\end{flushright}